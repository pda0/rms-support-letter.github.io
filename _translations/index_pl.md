---
layout: signed
title: List otwarty wspierający Richarda M. Stallmana
description: List otwarty wspierający Richarda Matthew Stallmana w powrocie do Fundacji Wolnego Oprogramowania
image: /assets/social-media-preview_pl_PL.png
locale: pl_PL
twitter:
  card: summary_large_image
---

2021-03-23

Richard M. Stallman, często zwany RMS,
był siłą napędową ruchu wolnego oprogramowania
od dziesięcioleci i miał wkład między innymi
w system operacyjny GNU i Emacs.

Ostatnio w sieci pojawiły się nikczemne ataki
zmierzające do usunięcia go z zarządu FSF (Fundacji Wolnego Oprogramowania)
za wyrażanie osobistych opinii. Widzieliśmy już
wcześniej takie zorganizowane akcje przeciw innym
istotnym działaczom na rzecz wolnego oprogramowania i programistom.
Tym razem nie będziemy stać bezczynnie, gdy ikona
tej społeczności jest atakowana.

FSF jest autonomiczną organizacją, która jest w stanie traktować
swoich członków w uczciwy, bezstronny sposób i nie powinna
poddawać się zewnętrznym naciskom społecznym. Wzywamy
FSF do obiektywnego rozważenia argumentów przeciwko RMS
i do prawdziwego zrozumienia znaczenia jego słów i działań.

W przeszłości RMS wyrażał swoje poglądy w sposób,
który denerwował wielu ludzi. Zazwyczaj jest on bardziej skupiony na
filozoficznych podstawach, dążeniu do obiektywnej
prawdy i puryzmu językowego, kładąc mniejszy nacisk na emocje
w sprawach, które komentuje. To sprawia, że jego argumenty
podatne są na nieporozumienia i przeinaczenia,
co naszym zdaniem ma miejsce w "otwartym" liście wzywającym do jego usunięcia.
Jego słowa należy interpretować w tym kontekście oraz
biorąc pod uwagę, że często
nie stara się załatwiać spraw dyplomatycznie.

Niezależnie od tego opinie Stallmana na temat spraw,
za które jest prześladowany, nie są istotne dla
jego zdolności do przewodzenia społeczności takiej jak FSF.
Co więcej, ma on prawo do swoich opinii
tak samo jak każdy inny. Członkowie i sympatycy nie
muszą się zgadzać z jego opiniami, ale powinni szanować
jego prawo do wolności myśli i słowa.

**Do FSF:**

Usunięcie RMS zaszkodzi wizerunkowi FSF i będzie
to znaczący cios dla dynamiki ruchu wolnego oprogramowania.
Nalegamy, byście uważnie rozważyli swoje działania,
ponieważ to, za czym zadecydujecie, będzie miało poważny wpływ
na przyszłość przemysłu programistycznego.


**Do zasadzającego się tłumu, który atakuje Richarda Stallmana za
rozsądne argumenty w debacie oraz różne opinie i przekonania
wyrażane przez dziesięciolecia jako osoba publiczna:**

Nie macie udziału w wybieraniu przywództwa żadnej społeczności.
Szczególnie nie poprzez kolejny atak tłumu, który w najmniejszym stopniu nie przypomina
rzetelnie prowadzonej debaty, jakiej przykład dają
lepsi ludzie, tacy jak Richard Stallman.

Aby podpisać [złóż pull request](https://github.com/rms-support-letter/rms-support-letter.github.io/pulls).
Aby podpisać bez używania GitHuba możesz:
- Wysłać patch do [signrms@prog.cf](mailto:signrms@prog.cf) lub [~tyil/rms-support@lists.sr.ht](mailto:~tyil/rms-support@lists.sr.ht).
- Albo oddać podpis tutaj: [https://codeberg.org/rms-support-letter/rms-support-letter/issues/1](https://codeberg.org/rms-support-letter/rms-support-letter/issues/1)
