---
layout: signed
title: Lettera aperta a sostegno di Richard M. Stallman
description: Lettera aperta a supporto del reintegro di Richard Matthew Stallman nella Free Software Foundation
image: /assets/social-media-preview_it_IT.png
locale: it_IT
twitter:
  card: summary_large_image
---

23-03-2021

Richard M. Stallman, spesso abbreviato in RMS,
è da decenni la spinta propulsiva dietro
il movimento del software libero,
con contributi come il sistema operativo GNU
ed Emacs.

Di recente assistiamo a vergognosi attacchi online
con l'obiettivo di allontanarlo dal direttivo della FSF
per aver espresso delle opinioni personali. Siamo già stati testimoni
di simili attacchi organizzati, portati verso
importanti attivisti e programmatori di software libero.
Stavolta non resteremo inerti quando un'icona
di questa comunità è sotto attacco.

La FSF è un'organizzazione autonoma perfettamente in grado di trattare
i propri membri in modo giusto e imparziale, senza
cedere a pressioni esterne.  Facciamo appello alla
FSF perché consideri le critiche contro RMS in modo obiettivo,
comprendendo veramente il significato delle sue parole e delle sue azioni.

RMS ha sempre espresso i suoi punti di vista in modi
che possono turbare. Di solito si concentra sulle
basi filosofiche, cercando verità oggettiva
e rigore nel linguaggio, lasciando in secondo piano i
sentimenti delle persone sugli argomenti che tratta.
Questo atteggiamento rende le sue argomentazioni
soggette a incomprensioni e travisamenti, che è quel che ci pare stia accadendo
nella lettera aperta che chiede il suo allontanamento.
Le sue parole vanno interpretate in questo contesto e
tenendo conto che il più delle volte
non si esprime in maniera diplomatica.

Detto questo, le opinioni di Stallman sulle questioni
per cui viene incriminato non hanno relazione con
la sua capacità di guidare una comunità come la FSF,
e lui ha diritto alle proprie opinioni come chiunque altro.
Non è necessario che membri e sostenitori siano
d'accordo con le sue opinioni, ma è necessario che rispettino
il suo diritto alla libertà di pensiero e di parola.

**Alla FSF:**

L'allontanamento di RMS danneggerà l'immagine della FSF e infliggerà
un duro colpo alla crescita del movimento del software libero.
Facciamo un appello perché consideriate con attenzione le vostre azioni,
poiché ciò che deciderete avrà un serio impatto
sul futuro dell'industria del software.


**Alla folla inferocita che si è raccolta contro Richard Stallman
puntando su alcuni ragionevoli argomenti di dibattito e su varie opinioni e convinzioni
da lui espresse nel corso di decenni da figura pubblica:**

Non avete alcun ruolo nella scelta della leadership di alcuna comunità.
Certamente non attraverso un linciaggio che è ben lontano da
un equo dibattito; dibattiti di cui
persone migliori di voi come Richard Stallman hanno dato esempio.

Per firmare **utilizzando Github** [inviare una pull request](https://github.com/rms-support-letter/rms-support-letter.github.io/pulls).

Per firmare **senza usare Github** si può:
- Mandare una patch firmata a [signrms@prog.cf](mailto:signrms@prog.cf)
- Oppure a [~tyil/rms-support@lists.sr.ht](mailto:~tyil/rms-support@lists.sr.ht).
- O aggiungere qui la propria firma: [https://codeberg.org/rms-support-letter/rms-support-letter/issues/1](https://codeberg.org/rms-support-letter/rms-support-letter/issues/1)
